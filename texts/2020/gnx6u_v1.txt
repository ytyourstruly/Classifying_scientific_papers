UNIVERSITÀ DEGLI STUDI DI PADOVA
Dipartimento di Psicologia Generale
Corso di laurea triennale in Scienze psicologiche
cognitive e psicobiologiche
Elaborato finale
Efficacia della stimolazione magnetica
transcranica nel trattamento del dolore cronico
neuropatico
Effectiveness of transcranial magnetic stimulation in the
treatment of chronic neuropathic pain
Relatrice
Prof.ssa Michela Sarlo
Laureando: Manuel Vencato
Matricola: 1138966
Anno Accademico 2018-2019
Indice
Introduzione ........................................................................................................ 5
Capitolo 1. Dolore cronico e neuromodulazione ................................................. 7
1.1 La stimolazione magnetica transcranica ............................................... 8
1.2 Dolore cronico neuropatico ................................................................. 10
Capitolo 2. Trattamento del dolore cronico neuropatico tramite TMS ............... 15
2.1 Efficacia dei diversi protocolli di stimolazione nel trattamento del dolore
cronico neuropatico ....................................................................................... 15
2.1.1 Stimolazione della corteccia motoria primaria ................................... 16
2.1.2 Stimolazione della corteccia prefrontale ........................................... 19
2.2 Predittività della TMS rispetto alla stimolazione elettrica epidurale della
corteccia motoria e del midollo spinale ......................................................... 20
Capitolo 3. Meccanismi di funzionamento della TMS nella terapia del dolore
cronico neuropatico .......................................................................................... 23
3.1 Effetti diretti sull’area stimolata................................................................ 23
3.2 Effetti sulle aree lontane .......................................................................... 25
Conclusioni ....................................................................................................... 27
Introduzione
Il dolore cronico rappresenta un rilevante problema di natura sociale ed
economica in ambito sanitario. Recenti studi epidemiologici internazionali hanno
determinato un’incidenza che varia dal 10% al 50% della popolazione. Gli elevati
costi che ne derivano sono legati sia alle spese sanitarie che alle conseguenze
lavorative (ad es., prolungate assenze) (Breivik, Collett, Ventafridda, Cohen, e
Gallacher, 2006). Non sono da meno le ripercussioni fisiche e psicologiche del
dolore, che causano una significativa riduzione della qualità di vita del malato
(Patel et al., 2012). Il dolore cronico è spesso associato a disabilità fisica causata
o aggravata da una riduzione del movimento e spesso accompagnata da
depressione reattiva e disturbi d’ansia (Asmundson e Katz, 2009; Tsang et al.,
2008). Ne consegue che trovare una terapia efficace, mantenendo tuttavia un
grado accettabile di invasività, sia un importante obbiettivo della medicina
moderna (Jonas et al., 2018). Nel tentativo di venire incontro a queste necessità,
un vasto numero eterogeneo di tecniche sono state sviluppate per il trattamento
del dolore cronico: una di queste è la stimolazione magnetica transcranica (TMS).
Nella prima sezione del presente elaborato verrà descritto il dolore
cronico, con particolare attenzione al dolore cronico neuropatico (DCN), per il
quale terapie farmacologiche e fisioterapiche risultano essere poco efficaci
(Akyuz e Kenis, 2014; Hansson, Attal, Baron, e Cruccu, 2009). Verrà quindi
presentata la TMS con una breve spiegazione dei principali parametri e protocolli
di utilizzo. La scelta di questa tecnica è stata dettata dalla bassa invasività e dalla
scarsa presenza di controindicazioni.
Nella seconda sezione, il trattamento tramite TMS del DCN verrà discusso
in profondità. In particolare, sarà valutata l’efficacia della stimolazione delle aree
corticali maggiormente considerate negli studi e saranno esposti quei protocolli
che più hanno determinato effetti analgesici. Sarà inoltre presentato l’uso
preoperatorio della TMS come strumento predittivo degli effetti analgesici degli
impianti epidurali.
Nella terza sezione, verranno presi in considerazione i meccanismi neurali
e neurobiologici che è probabile sottendano i risultati terapeutici della TMS. Verrà
descritto come, oltre alle aree corticali stimolate, anche molte strutture cerebrali
profonde subiscano indirettamente gli effetti della TMS.
Infine, nella conclusione, verranno proposti dei miglioramenti volti ad
aumentare la qualità degli studi e verranno presentate le ultime tecnologie allo
scopo di migliorare l’efficacia dell’applicazione della TMS per il DCN e di
aumentarne la comprensione dei relativi meccanismi.
Capitolo 1
Dolore cronico e neuromodulazione
In medicina, il dolore può essere definito cronico in base a criteri temporali.
A seconda del modello di riferimento, una durata del dolore di 3 o 6 mesi, o il
protrarsi oltre il normale tempo di guarigione sono ritenuti sufficienti per
determinare il passaggio da acuto a cronico (Breivik et al., 2006; Foulkcs e Smith,
2016; Pleger et al., 2005). Nel 2001 Turk e Okifuji, ritenendo la sola durata un
fattore troppo limitato e ambiguo, proposero di considerare anche il ruolo della
patologia fisica scatenante. In generale, un danno fisico sarà la principale causa
di un dolore acuto ma, al contrario, avrà minore influenza nel caso in cui vi sia
una cronicizzazione. Questa visione del dolore cronico permette di definirlo come
causato da un danno tissutale ma mantenuto da fattori ambientali, cognitivi ed
affettivi in interazione fra loro (Turk e Okifuji, 2001). A conferma di ciò, una
recente rassegna (Koechlin, Coakley, Schechter, Werner, e Kossowsky, 2018)
ha concluso che una regolazione emozionale disfunzionale, intesa come un
insieme di processi cognitivi usati allo scopo di cambiare o mantenere uno stato
emozionale, sembrerebbe essere un significativo fattore di rischio nello sviluppo
di dolore cronico. Va sottolineato che anche il dolore acuto è una esperienza
somatopsichica unitaria e quindi determinata da una elaborazione soggettiva
dello stimolo. Tuttavia, al contrario del dolore cronico, questo possiede una
funzione biologica di allarme che termina alla risoluzione del danno (Turk e
Okifuji, 2001). Ne consegue che, mentre il dolore acuto è un sintomo in quanto
manifestazione di una malattia o danno esistente, il dolore cronico può diventare
una malattia in sé che necessita di specifici trattamenti (Portenoy, 2006b), in
quanto cambiamenti fisiopatologici l’hanno reso indipendente dal danno iniziale
(Portenoy, 2006a).
Esistono diversi criteri per la classificazione del dolore, oltre quelli appena
visti. Molte tassonomie fanno uso di una singola dimensione, come l’intensità o il
timing, mentre altri sistemi complessi multidimensionali permettono un
inquadramento più completo (si veda la rassegna di Molinari et al., 2010).
Nonostante non sia diagnosi, una determinata forma di categorizzazione può
aiutare nella ricerca dei trattamenti.
Una delle classificazioni più usate a questo scopo è basata sulla
fisiopatologia sottostante il dolore (Berry et al., 2001). Secondo questa
distinzione, vi sono tre tipologie di dolore (Merskey e Bogduk, 1994; Portenoy,
1989): il dolore nocicettivo, dovuto ad un danno reale o potenziale al tessuto ed
evocato dall’attivazione dei nocicettori; il dolore neuropatico, dovuto ad una
lesione al sistema nervoso; il dolore idiopatico, nel quale è compreso qualsiasi
tipo di dolore per il quale non sono state trovate possibili cause organiche. Questa
divisione nella realtà non è così netta: diverse patologie possono danneggiare
sia nervi che altri tessuti, elicitando la comparsa di entrambi i tipi di dolore.
Tuttavia, il dolore che più spesso tende alla cronicizzazione è quello neuropatico
(Cohen e Mao, 2014). Questo, unito alla farmacoresistenza che frequentemente
lo accompagna (Hansson et al., 2009), ha reso il DCN un perfetto obbiettivo per
la ricerca di nuove terapie.
La neuromodulazione è un insieme eterogeneo di questi trattamenti
definita come un processo di modificazione o alterazione terapeutica dell’attività
nel sistema nervoso centrale, periferico o autonomo mediante stimolazione
elettrica o somministrazione di farmaci (Krames, Hunter Peckham, Rezai, e
Aboelsaad, 2009). La classificazione di questi trattamenti si basa essenzialmente
su due aspetti: il grado di invasività e le aree in cui vanno ad agire (ad es., la
corteccia o il sistema nervoso periferico). Secondo questa categorizzazione, la
TMS si può definire come una stimolazione corticale non invasiva (Galhardoni et
al., 2015).
1.1 La stimolazione magnetica transcranica
La TMS è una tecnica non invasiva di neuromodulazione corticale che
permette di stimolare specifiche aree cerebrali, inibendole o facilitandole, tramite
una bobina (o coil) posizionata sullo scalpo (Figura 1.1). Il suo funzionamento si
basa sul fenomeno della mutua induzione elettromagnetica per il quale la
corrente passante nei circuiti elettrici all’interno della bobina genera un campo
elettromagnetico che, a sua volta, induce una corrente elettrica nelle vicine aree
corticali. Questo può portare ad una depolarizzazione di neuroni ed assoni
determinando effetti sull’attività neurale (ad es., contrazioni muscolari, fosfeni) e
sui processi cognitivi (ad es., accuratezza, tempi di reazione). Inoltre, gli effetti
possono perdurare anche oltre il periodo di stimolazione, andando ad influenzare
la plasticità cerebrale (Hallett, 2000; Lockwood, Iannetti, e Haggard, 2013;
Pascual-leone, Valls-solé, Wassermann, e Hallett, 1994).
Figura 1.1. Rappresentazione schematica del funzionamento
Oltre la durata dei suoi effetti, un altro aspetto critico della TMS è la
profondità a cui il campo magnetico penetra con sufficiente intensità per stimolare
al livello desiderato gli elementi neurali. La geometria della bobina è essenziale
per ottimizzare questo aspetto senza sacrificare la precisione. Il coil a farfalla
(detto anche “ad 8”), ad esempio, permette un grado di precisione
significativamente maggiore rispetto a quello circolare (Figura 1.2) (Thielscher e
Kammer, 2004). Altri tipi di coil attualmente in commercio vantano strutture molto
più complesse permettendo la stimolazione di aree più profonde (ad es., area
corticale relativa alla rappresentazione motoria della gamba) sacrificando solo in
minima parte la precisione spaziale. Il coil ad H e quello conico, che meglio si
adattano alla forma del cranio, ne sono un esempio (Roth, Amir, Levkovitz, e
Zangen, 2007).
La geometria della bobina è solo una delle variabili che influenzano gli
effetti della TMS. Le altre variabili da tenere in considerazione definiscono il
protocollo di stimolazione. L’effetto della TMS sull’area corticale dipende da
numero, frequenza, pattern e intensità degli impulsi. Generalmente, singoli o
brevi “treni” di impulsi della durata di pochi millisecondi sono usati per creare un
effetto immediato nell’area stimolata. Per creare un’influenza più persistente
vengono invece applicate stimolazioni della durata di secondi o minuti. Una forma
classica è la TMS ripetitiva (rTMS) che consiste nell’applicazione costante di
impulsi di uguale intensità e frequenza per secondi o minuti (Klein et al., 2015;
Lefaucheur, André-Obadia, et al., 2014). A partire dalla scoperta di questi effetti
a lungo termine si è potuto prendere in considerazione il trattamento di patologie
quali la depressione maggiore e il DCN.
Figura 1 F .2 ig . u rAa 1s . i A n i s s in tr i a st ra l' a l'a re re a a c c o o rt r ic ti a c le a l i e nf lu in en fl z u a e ta n z da a l t la a bo d b a in ll a a a b obina a
farfalla mentre a destra dalla bobina circolare.
farfalla mentre a destra dalla bobina circolare. Tratto da
L’uso della rTMS come terapia per il DCN deriva da due fattori.
Innanzitutto, dall’efficacia dimostrata della stimolazione elettrica epidurale della
corteccia motoria la quale, come vedremo in seguito, condivide dei meccanismi
comuni con la TMS (Galhardoni et al., 2015). Poi, dalla presenza di effetti
collaterali minimi come cefalee lievi/moderate (dovute probabilmente alla
pressione della bobina sul cranio per lungo tempo o alle contrazione muscolari
prodotte (Klein et al., 2015)) e rari attacchi epilettici (tre ad oggi riportati nei vari
studi), dovuti spesso al mancato rispetto delle norme di sicurezza (Cogné, Gil-
Jardiné, Joseph, Guehl, e Glize, 2017).
1.2 Dolore cronico neuropatico
Il dolore neuropatico è causato da un malfunzionamento dei meccanismi
di regolazione del dolore dovuto ad una lesione del sistema nervoso centrale
(dolore neuropatico centrale) o del sistema nervoso periferico (dolore
neuropatico periferico) (Woolf e Mannion, 1999). Le cause più comuni sono
traumi, compressioni, malattie metaboliche (ad es., diabete), infezioni (ad es.,
HIV), ictus e malattie degenerative (ad es., malattia di Parkinson) (Colloca et al.,
2017). Al contrario del dolore nocicettivo, in questa condizione non vi è
trasduzione del segnale da parte dei nocicettori (Cohen e Mao, 2014), ma sono
le strutture nervose danneggiate che, mutando le loro proprietà elettriche
(Colloca et al., 2017), producono spontaneamente scariche e sintomi quali dolore
persistente, iperalgesia primaria e secondaria, allodinia, parestesia e disestesia
(Cruccu e Truini, 2009). Il sistema deputato all’elaborazione del dolore risulta
quindi compromesso.
La tendenza alla cronicizzazione è, in larga misura, dovuta a due tipi di
sensibilizzazione nervosa (Nickel, Seifert, Lanz, e Maihöfner, 2012). La
sensibilizzazione periferica avviene quando i nocicettori, stimolati per un
significativo periodo di tempo, diminuiscono la soglia di attivazione e aumentano
la frequenza di scarica (Raja, Meyer, e Kingkamp, 1999). Nel caso del dolore
neuropatico questo fenomeno viene spiegato dall’ipotesi dei nocicettori intatti
(Nickel et al., 2012): i nocicettori che sopravvivono alla lesione ma che innervano
la medesima area colpita tendono a sensibilizzarsi ed in alcuni casi ad attivarsi
spontaneamente. Sebbene nessuna teoria sia stata confermata, diverse
evidenze suggeriscono che questo fenomeno sia dovuto all’espressione
disfunzionale di proteine e mRNA. Questo fenomeno, che porta a modificazioni
dei canali ionici, è stato osservato nei neuroni di secondo ordine (Fukuoka,
Tokunaga, Kondo, e Noguchi, 2000; Hudson et al., 2001).
La sensibilizzazione centrale, invece, si ha quando, in seguito a
stimolazione prolungata, diversi neuroni posti nelle corna dorsali midollari
subiscono modificazioni e specifiche sostanze vengono rilasciate. I neuroni ad
ampio spettro dinamico, i quali rispondono anche a deboli stimoli non nocivi,
aumentano progressivamente la loro frequenza di scarica (evento chiamato wind-
up) a causa di un crescente coinvolgimento dei recettori Acido N-metil-D-
aspartico (Berry et al., 2001). Inoltre, nelle sinapsi all’interno delle corna dorsali,
vi è un considerevole aumento del rilascio di 2 neurotrasmettitori: sostanza P (un
neuropeptide) (Noguchi, Dubner, De Leon, Senba, e Ruda, 1994) e glutammato
(Kohno et al., 2005). Entrambi questi neurotrasmettitori inducono un aumento
della sensibilità dei neuroni delle corna dorsali (Jodoin, Rouleau, Larson-
Dupuis, Gosselin, e De Beaumont, 2018). La situazione di sovraeccitazione che
viene a crearsi è ulteriormente aggravata dalla perdita di efficacia dell’azione
degli interneuroni inibitori a causa del processo di Long Term Depression
(Randic, Jiang, e Cerne, 1993). Il Long Term Depression è un fenomeno per il
quale le sinapsi, attraverso vari meccanismi, perdono di efficacia in seguito a
stimoli specifici prolungati (ad es., segnale nocicettivo protratto nel tempo)
(Massey e Bashir, 2007). Nel dolore cronico avvengono delle modifiche strutturali
dei recettori Acido N-metil-D-aspartico degli interneuroni inibitori (Salter, 2005).
Tali variazioni causano una diminuzione dell’effetto inibitorio degli interneuroni
con conseguente aumento della sensibilità dei neuroni delle corna dorsali (Gu,
Albuquerque, Lee, e MacDermott, 1996). Questi eventi causano a cascata una
serie di conseguenze. Si instaura una spontanea attività dei neuroni nocicettivi
specifici delle corna dorsali e una espansione dei relativi campi recettivi. Questo,
unito all’attivazione di neuroni periferici e recettori che normalmente rispondono
solo a stimoli di lieve intensità o non nocicettivi (ad es., meccanici) (Simone et
al., 1991), porta alla formazione di circuiti neurali alterati (McMahon e Wall, 1984;
Woolf, 1983; Woolf e Thompson, 1991).
Nel caso specifico del DCN la sensibilizzazione centrale può essere
innescata dalla sommazione di diversi eventi coinvolgenti i nervi afferenti primari
lesionati. La formazione dei neuromi, che si sviluppano come tentativo di
riparazione dei nervi gravemente danneggiati, ne è un esempio. È stato
largamente dimostrato come un neuroma sia estremamente sensibile e soggetto
ad attivazione spontanea (Blumberg e Jänig, 1984; Devor, 2006). Un altro
fenomeno che porta alla iperstimolazione dei neuroni di secondo ordine è lo
squilibrio dei fattori di crescita delle strutture nervose. Questo fenomeno si
verifica nei tessuti parzialmente denervati e determina delle trasformazioni dei
canali ionici che a loro volta portano alla generazione di impulsi nocicettivi da
parte sia delle strutture danneggiate che delle integre (Wood, 2010). Anche il
danneggiamento della mielina porta a fenomeni di aumentata attivazione: i campi
magnetici dei neuroni, a causa della diminuzione di isolamento, tendono a
influenzare ed essere influenzati dai vicini (effetto efaptico) mentre gli assoni
esposti aumentano il numero di canali ionici (Anastassiou, Perin, Markram, e
Koch, 2011). Infine, va sottolineato che, nonostante sia probabile che fenomeni
simili avvengano anche nei circuiti cerebrali, le evidenze a riguardo risultano
scarse, data la maggiore attenzione rivolta ai corni dorsali del midollo spinale
(Taheri, Lajevardi, Emami, Shabani, e Sharifi, 2017).
Entrambi i fenomeni di sensibilizzazione non sono di per sé patologici. Essi
sono infatti adattativi se la stimolazione non si prolunga per troppo tempo: aiutano
nel periodo di guarigione (Covington, 2000) e fanno parte dei normali meccanismi
di plasticità neuronale. Inoltre, questi due fenomeni sono comuni sia al dolore
nocicettivo che a quello neuropatico (Costigan e Woolf, 2000; Woolf, 1989), ma
per quest’ultimo la sensibilizzazione centrale ha un ruolo maggiore (Berry et al.,
2001) in quanto fortemente sostenuta da un elevato numero di eventi.
Infine, una volta che il segnale nocicettivo dal midollo spinale arriva a
livello encefalico (via spino-talamica-corticale), vi è il coinvolgimento di diversi
circuiti cerebrali. Essi comprendono diverse aree del tronco encefalico,
dell’amigdala, dell’ipotalamo, del talamo e della corteccia (in particolare della
corteccia cingolata anteriore) (Garland, 2012). Il loro coinvolgimento riflette la
complessità e la presenza di aspetti cognitivi e affettivi del dolore (Badariah Ab
Aziz e Hayati Ahmad, 2006; Neugebauer, 2015; Xiao e Zhang, 2018). Un danno
a queste o alle strutture collegate può determinare la comparsa e la
cronicizzazione di dolore anche in assenza di segnali nocicettivi (Treister, Hatch,
Cramer, e Chang, 2017). Ad esempio, la probabilità di comparsa del dolore
centrale post-ictus è maggiore in seguito alla lesione di specifiche zone (ad es.,
talamo) (Kumar, Kalita, Kumar, e Misra, 2009).
Anche a livello cerebrale ci sono evidenze che sottolineano la differenza
fra DCN e nocicettivo. Il fenomeno di plasticità cerebrale maladattiva della
corteccia somatosensoriale sembrerebbe verificarsi solo nel caso di DCN (Gustin
et al., 2012). Inoltre, uno studio TMS del 2010 (Schwenkreis et al.) ha dimostrato
una marcata differenza fra dolore cronico neuropatico (lesione al nervo ulnare) e
nocicettivo (osteoartrite) nel grado di disinibizione corticale della corteccia
motoria: solo nel dolore neuropatico la disinibizione corticale dell’emisfero
controlaterale era significativamente aumentata.
Risulta evidente, quindi, come il danno originario al tessuto nervoso sia
solo l’inizio di una cascata di cambiamenti che determineranno il mantenimento
del dolore neuropatico. Per questo le terapie dovranno mirare alla risoluzione,
oltre che della patologia scatenante, anche di tutti quei fenomeni di
sensibilizzazione e plasticità disfunzionale che caratterizzano il DCN (Costigan,
Scholz, e Woolf, 2009).

Capitolo 2
Trattamento del dolore cronico neuropatico
tramite TMS
Gli studi relativi all’applicazione della TMS per il trattamento del DCN
hanno cercato di indagare i potenziali effetti analgesici derivati dalla stimolazione
della corteccia cerebrale. Tuttavia, alcuni autori non si sono limitati a questo: è
stato approfonditamente indagato il grado di predittività della TMS nei confronti
delle stimolazioni elettriche tramite impianti chirurgici, le quali hanno dimostrato
una significativa efficacia per il DCN (Cruccu, 2007). Nei successivi paragrafi
saranno quindi analizzati questi due ambiti di studio in relazione alle patologie in
cui il DCN è una componente rilevante.
2.1 Efficacia dei diversi protocolli di stimolazione nel trattamento del
dolore cronico neuropatico
I protocolli di stimolazione messi in atto nei vari studi si sono rivelati
particolarmente eterogenei, permettendo di definire quali impostazioni sembrano
essere più efficaci. Uno dei parametri che si è dimostrato essenziale per l’effetto
analgesico della TMS è la frequenza di stimolazione. A livello tecnico, questa
viene generalmente considerata bassa se < 5 Hz e alta se ≥ 5 Hz (Lefaucheur,
André-Obadia, et al., 2014). Altri elementi, come il numero di impulsi a seduta, il
numero e la frequenza delle sedute, il tipo di coil e la zona di stimolazioni, sono
stati indagati. Data la diversa struttura, funzionalità e connettività (Amunts e
Zilles, 2015), i parametri ottimali identificati per una specifica area non possono
essere estesi ad altre aree senza una adeguata valutazione. Le due aree che più
sono state oggetto di studio sono la corteccia motoria primaria (M1) e la corteccia
prefrontale dorsolaterale (DLPFC) (Figura 2.1), che verranno trattate di seguito.
Altre aree corticali, come quella premotoria, motoria supplementare e la
somatosensoriale primaria sono state indagate solo sporadicamente, riportando
l’assenza di effetti analgesici (Hirayama et al., 2006; Saitoh et al., 2006).
Figura 2.1 F . i gLuera a1r. eLee acreoert cicoartliic aMli M1 1e e DDLLPPFFCC. . Tratto da
2.1.1 Stimolazione della corteccia motoria primaria
Il target principale di stimolazione, dati i risultati positivi della stimolazione
elettrica epidurale della corteccia motoria (Cruccu et al., 2007), è stata la M1.
Un’ampia rassegna del 2014 (Lefaucheur et al.) ha concluso definendo la rTMS
ad alta frequenza della corteccia motoria primaria controlaterale alla zona
dolorosa come “certamente efficace”. In particolare, sono stati riportati 14 studi
controllati randomizzati (per un totale di 511 soggetti) che hanno indicato una
significativa diminuzione del dolore vs. 3 studi (per un totale di 50 pazienti), con
varie problematiche metodologiche o di dimensioni del campione, che non hanno
trovato differenze significative. Inoltre, uno dei 14 studi (Saitoh et al., 2007) ha
indicato effetti maggiori con l’aumento della frequenza di stimolazione (10 Hz vs.
5 Hz). La rassegna continua descrivendo lo stesso protocollo a bassa frequenza
come “probabilmente non efficace” considerando la mancanza di effetti
significativi di riduzione del dolore in 6 studi, per un totale di 138 pazienti. Inoltre,
prendendo in considerazione i 7 studi controllati randomizzati con almeno 10
partecipanti e 5 giorni consecutivi di rTMS ad alta frequenza, è stato dimostrato
come l’effetto analgesico della stimolazione perdurasse fino a 6 settimane
dall’ultima seduta di rTMS (Lefaucheur, Mhalla, Chalah, Mylius, e Ayache, 2014).
Questi effetti a medio/lungo termine risultano confermati dal fatto che la riduzione
del dolore più robusta avveniva dai 2 ai 4 giorni dopo la sessione di rTMS
(Lefaucheur, Drouot, e Nguyen, 2001). Un’ulteriore recente rassegna, con studi
diversi da quelli fino ad ora considerati, conferma questi risultati per l’rTMS ad
alta frequenza (Goudra et al., 2017).
In completa contrapposizione con quanto fino ad ora descritto, una
rassegna del 2018 (O’Connell, Wand, Marston, Spencer, e Desouza) ha trovato
una generale mancanza di effetto analgesico di qualsiasi forma di rTMS sulla M1.
Gli autori hanno evidenziato come i risultati ottenuti dalla metanalisi (21 studi per
505 partecipanti) siano sostanzialmente eterogenei ed indichino un effetto
analgesico inferiore al limite clinico del 15% sia per la singola seduta che per le
multiple. Inoltre, la stessa rassegna ha trovato una mancanza di differenze
significative fra i risultati prodotti dalla rTMS ad alta frequenza e a bassa
frequenza. Gli autori hanno suggerito quindi la possibilità che il maggior effetto
analgesico dell’alta frequenza, rilevato in diversi studi, sia dovuto agli stimoli
sensoriali (stimolazione dello scalpo) e uditivi (i caratteristici click) più intensi che
potrebbero suscitare un effetto placebo più forte. Tuttavia, viene ampliamente
sottolineato come tutte le evidenze prese in considerazione siano di scarsa
qualità a causa della presenza di campioni di dimensioni ridotte ed errori
sistematici (o bias). Esempi di bias presi in esame sono stati (per approfondimenti
si veda il manuale di Higgins e Green, 2011): bias di selezione (deriva da errori
nelle modalità di selezione e divisione dei soggetti tra gruppo di controllo e
sperimentale); bias di prestazione (si ha quando la prestazione di un soggetto o
gruppo differisce dagli altri a causa di diverse condizioni accessorie alla
sperimentazione); bias di violazione del protocollo (avviene quando un numero
rilevante di pazienti non completa lo studio); bias di registrazione (si ha quando
non vengono riportati tutti i risultati ma solo quelli favorevoli). Allo stesso modo
Cruccu et al. (2016) hanno riportato la presenza di “deboli raccomandazioni”
sull’uso della rTMS per il DCN a causa della scarsa qualità degli studi.
Nonostante le diversi conclusioni relative all’efficacia, tutte le rassegne
prese in esame hanno enfatizzato la necessità di aumentare la qualità degli studi
(Klein et al., 2015).
Alla luce della scarsa qualità delle evidenze, le seguenti indicazioni relative
agli altri parametri del protocollo vanno quindi considerate come iniziali ipotesi in
attesa di conferma. Come precedentemente affermato, nonostante la frequenza
di stimolazione abbia un ruolo chiave, altri elementi risultano essere rilevanti per
l’efficacia:
tipo di coil: le bobine a farfalla sono state le più usate grazie alla capacità di
stimolazione focale (Lefaucheur, Mhalla, et al., 2014). Al contrario, le bobine
circolari e quelle coniche si sono dimostrate poco efficaci (Rollnik et al., 2002)
a causa della bassa focalità. Un nuovo tipo di bobine definite “ad H” sembrano
ottenere una stimolazione più profonda permettendo il raggiungimento di aree
più profonde (Onesti et al., 2013).
orientamento e area specifica di stimolazione: la stimolazione della zona
posteriore del giro precentrale con un’angolazione antero-posteriore, parallela
alla scissura interemisferica, si è dimostrata la configurazione che più
permette di ottenere effetti analgesici. Non vi sono evidenze invece per
determinare se la stimolazione di una specifica area somatotopica, sia essa
costante (ad es., rappresentazione della mano) o relativa alla specifica zona
dolorante, produca differenze nei risultati (v. rassegna di Lefaucheur, Mhalla,
et al., 2014).
tecniche per la localizzazione dell’area: l’individuazione dell’area da stimolare
può essere fatta tramite gli hotspot motori (aree dove un impulso di TMS
genera il potenziale evocato motorio (MEP) più ampio nel muscolo bersaglio)
o dati anatomici. Vi sono tre considerazioni a favore dell’individuazione
fondata su dati anatomici e quindi sull’uso di sistemi di navigazione basati su
immagini cerebrali (ad es., di risonanza magnetica, MRI). Innanzitutto, è stato
visto come l’hotspot motorio possa avere una posizione variabile (mentre il
bersaglio ottimale, come precedentemente visto, è fisso) trovandosi, in alcuni
soggetti, più vicino al solco precentrale che a quello centrale (Ahdab, Ayache,
Brugières, Farhat, e Lefaucheur, 2016). Inoltre, è lecito supporre che, in caso
di patologie, la plasticità cerebrale abbia modificato la normale disposizione
cerebrale (Lefaucheur e Picht, 2016). Il secondo aspetto da considerare è che
l’effetto analgesico è correlato all’attivazione degli assoni posti nella zona
posteriore del giro precentrale e non alla stimolazione delle cellule piramidali
individuate tramite i MEP (Holsheimer et al., 2007). Infine, l’uso di un sistema
automatico di navigazione per il posizionamento della bobina permetterebbe
una maggiore precisione nella stimolazione della medesima zona anche in
sedute diverse (Sparing, Hesse, e Fink, 2010) (Figura 2.2).
tipo stimolazione sham (o stimolazione placebo): sebbene non direttamente
coinvolta, questa risulta essenziale per una corretta valutazione dell’efficacia.
La stimolazione sham ideale, oltre a non fornire alcun tipo di stimolazione
cerebrale, deve riprodurre il caratteristico click ed essere visivamente simile,
sia come aspetto che come posizione ed orientamento. Essa deve inoltre dare
la stessa sensazione al tocco e alla stimolazione dei muscoli dello scalpo
(Klein et al., 2015). Un ulteriore miglioramento si avrebbe tramite una
strumentazione che abbia al suo interno sia la TMS sham che quella reale.
Questo permetterebbe di predisporre un esperimento in doppio cieco (Hoeft,
Wu, Hernandez, Glover, e Shimojo, 2008).
altri parametri: la durata, l’intensità e il numero di impulsi per treno, gli intervalli
inter-treno, il numero totale di impulsi per seduta e diversi altri parametri
tecnici di natura quantitativa e temporale sono raramente riportati negli studi
rendendo impossibile determinarne l’influenza (Galhardoni et al., 2015; Klein
et al., 2015). Tuttavia, sembra che un numero maggiore di 1000 impulsi risulti
essere più efficace (Klein et al., 2015).
F Fi i g g u u ra ra 1 . 2 A .2 s . in A is t s ra in la is l t o r c a a l l i a zz a lo z c io a n l e iz d z i a 2 z 0 i o st n im e o d la i z 2 io 0 n i s T t M im S o c l o a n z n io a n vi i g T az M io S ne c M o R n I . n A a v de ig s a tr z a ione
senza. Si noti la forte differenza di accuratezza. (Treister, Lang, Klein, & Oaklander, 2013)
MRI. A destra senza. Si noti la forte differenza di accuratezza. Tratto da Treister,
Lang, Klein, e Oaklander (2013)
2.1.2 Stimolazione della corteccia prefrontale
Gli studi relativi alla stimolazione della corteccia prefrontale (PFC) sono
motivati dall’efficacia dimostrata come terapia della depressione e la comprovata
relazione fra depressione e dolore cronico (Lefaucheur, André-Obadia, et al.,
2014). In due studi pilota, la stimolazione della DLPFC ha portato ad una
diminuzione del DCN (alta frequenza a DLPFC di sinistra, bassa frequenza a
destra) indipendentemente dal cambiamento dell’umore (Borckardt et al., 2009;
Sampson, Kung, McAlpine, e Sandroni, 2011). Come vedremo meglio in seguito,
questo effetto analgesico sembrerebbe supportato dalla presenza di numerose
connessioni con altre strutture (ad es., ippocampo, sostanza grigia
periacqueduttale, talamo, amigdala) che determinerebbero il ruolo centrale della
PFC nella gestione biopsicosociale del dolore (Ong, Stohler, e Herr, 2019).
Tuttavia, una rassegna del 2018 (O’Connell et al.), prendendo in considerazione
6 studi TMS, per un totale di 103 soggetti, ha trovato una mancanza di effetto
analgesico in seguito alla stimolazione della PFC. Anche qui, come per la
corteccia motoria, gli studi si sono dimostrati di scarsa qualità. Per questo motivo,
le uniche indicazioni che i vari autori forniscono relativamente all'applicazione
della TMS per il DCN sono che, data l'ampiezza della PFC e la mancanza di
indicatori funzionali (ad es., hotspot), l'utilizzo di sistemi automatici di navigazione
su basi anatomiche è fortemente consigliato (Lefaucheur, André-Obadia, et al.,
2014). Ovviamente, l’uso di una TMS sham ideale rimane comunque un fattore
fondamentale.
2.2 Predittività della TMS rispetto alla stimolazione elettrica epidurale della
corteccia motoria e del midollo spinale
Numerosi studi hanno cercato di verificare se gli effetti analgesici della
TMS siano predittivi del grado di sollievo dal dolore raggiungibile tramite
stimolazione elettrica epidurale della corteccia motoria. Questo allo scopo di
evitare, se si prevedesse essere non efficace, l’impiego di una tecnica invasiva
che ha un numero significativo di effetti collaterali (Lima e Fregni, 2008). I risultati
ottenuti si sono dimostrati molto promettenti: l’esito, sia positivo (André-Obadia
et al., 2006) che negativo (André-Obadia et al., 2014), della stimolazione della
M1 tramite rTMS ad alta frequenza correla positivamente con l’esito della
stimolazione elettrica epidurale della corteccia motoria. Questo avvalora l’ipotesi
che le due tecniche condividono gli stessi meccanismi di funzionamento. Più nello
specifico, è stato rilevato che una riduzione del dolore maggiore del 30% dopo
stimolazione rTMS predice correttamente risultati positivi della terapia tramite
stimolazione elettrica epidurale della corteccia motoria il 79% delle volte
(Lefaucheur, Ménard-Lefaucheur, Goujon, Keravel, e Nguyen, 2011). Inoltre,
Pommier et al. (2018) hanno dimostrato che quattro applicazioni di rTMS
predicono l’efficacia della stimolazione elettrica epidurale della corteccia motoria
meglio di una singola. Come suggerito dagli autori, nonostante l’esiguità del
campione (12 partecipanti), questo risultato confermerebbe l’effetto cumulativo di
più stimolazioni rTMS. Tuttavia, allo stato attuale, data la mancanza di studi
qualitativamente elevati, non è possibile escludere i pazienti dagli impianti
basandosi sui risultati della TMS.
La stimolazione elettrica epidurale del midollo spinale è un’ulteriore terapia
invasiva per il dolore cronico che prevede l’impianto di elettrodi. Anch’essa,
nonostante un significativo grado di efficacia per il trattamento del dolore cronico
(Cruccu et al., 2007), è accompagnata dal rischio di numerosi effetti collaterali
(Kumar, Wilson, Taylor, e Gupta, 2008). Per ovviare a questo problema, uno
studio del 2018 (Shimizu et al., 2018) ha indagato l’uso della TMS come tecnica
preoperatoria predittiva. I risultati hanno mostrato che la stimolazione ad alta
frequenza della M1 sembra essere significativamente predittiva dell’efficacia
della stimolazione elettrica epidurale del midollo spinale. Questo dimostrerebbe
un meccanismo comune alle due terapie sottostante gli effetti analgesici. Inoltre,
non vengono riportati altri predittori fra le variabili considerate (età, sesso, durata
e localizzazione del dolore o del danno). Tuttavia, per stessa ammissione degli
autori, la scarsa numerosità del campione (22 pazienti) e altri problemi
metodologici suggeriscono una certa cautela nell’interpretazione dei risultati.

Capitolo 3
Meccanismi di funzionamento della TMS nella
terapia del dolore cronico neuropatico
Per meglio comprendere i risultati contrastanti relativi all’efficacia della
TMS come terapia per il DCN risulta essenziale analizzare gli effetti
neurobiologici che questa ha sulle aree stimolate direttamente e indirettamente.
La stimolazione di M1 e PFC, dati i presunti effetti analgesici, è stata la più
indagata. La stimolazione di altre aree è stata meno soggetta a indagine
sperimentale e i suoi meccanismi, come la sua efficacia, rimangono per lo più
ignoti.
3.1 Effetti diretti sull’area stimolata
Gli effetti inibitori ed eccitatori della TMS sulla corteccia sono stati indagati
prevalentemente tramite le variazioni dell’ampiezza dei MEP in seguito a
stimolazione della M1 in soggetti sani. I risultati hanno mostrato che la TMS ad
alta frequenza è eccitatoria mentre a bassa frequenza inibitoria. Questa
dicotomia, data la sua semplicità e il suo collegamento con i concetti di long-term
potentation e long-term depression, si è rapidamente diffusa (Lefaucheur, André-
Obadia, et al., 2014). Tuttavia, successivi approfondimenti e verifiche hanno
dimostrato che la dicotomia appena descritta è, in realtà, errata. Innanzitutto, le
modifiche ai parametri del protocollo di stimolazione (ad es., durata, intervalli
inter-treno) determinano la modulazione dell’attività di circuiti corticali diversi (Di
Lazzaro et al., 2011). Ne consegue che gli effetti eccitatori/inibitori non sono
dovuti esclusivamente alla frequenza di stimolazione ma al protocollo nel suo
insieme (Gamboa, Antal, Moliadze, e Paulus, 2010; Houdayer et al., 2008). Poi,
in caso di patologia, la plasticità cerebrale porta spesso a cambiamenti sia
strutturali che funzionali del cervello, i quali potrebbero determinare una risposta
anormale alla stimolazione (Lefaucheur e Picht, 2016). Allo stesso modo,
estendere le considerazioni dalla M1 ad altre aree va fatto con le dovute
precauzioni date le differenze strutturali e di connessione esistenti (Amunts e
Zilles, 2015). Inoltre, vanno considerati i meccanismi neurobiologici sottostanti:
ad esempio, l’eccitazione derivata dalla TMS ad alta frequenza può essere
dovuta ad una diminuzione dell’acido gamma-amminobutirrico (GABA),
responsabile dell’inibizione intracorticale, e così quella che può sembrare
un’attivazione altro non è che una “inibizione dell’inibizione” (Lefaucheur, André-
Obadia, et al., 2014). Infine, vanno tenute presenti le differenze individuali: i
network corticali (Rothkegel, Sommer, e Paulus, 2010), l’eccitabilità corticale di
baseline (Siebner e Rothwell, 2003) e i ritmi oscillatori spontanei (Houzé, Bradley,
Magnin, e Garcia-Larrea, 2013) sono ulteriori fattori che possono influenzare le
conseguenze corticali della TMS. Vanno quindi presi in considerazione tutti questi
aspetti se si cerca di agire sull’eccitabilità corticale tramite TMS.
Diversi studi hanno rilevato un’alterata eccitabilità corticale in pazienti con
DCN (Lefaucheur, Drouot, Ménard-Lefaucheur, Keravel, e Nguyen, 2006). In
particolare, i soggetti con DCN hanno una riduzione significativa dell’inibizione
intracorticale GABA-dipendente della M1 nell’emisfero controlaterale alla parte
lesionata (Schwenkreis et al., 2010). A conferma di questo, si è visto che il grado
di normalizzazione dell’inibizione intracorticale raggiunto tramite terapia TMS
correla con il livello di sollievo dal dolore (Lefaucheur et al., 2006). È probabile
che il cambiamento dell’eccitabilità corticale a lungo termine sia mediato dalla
plasticità dei recettori Acido N-metil-D-aspartico: la somministrazione di
antagonisti dell’azione del glutammato (ketamina e memantina) a soggetti sani
impedisce le modificazioni appena descritte (Ciampi De Andrade, Mhalla, Adam,
Texeira, e Bouhassira, 2014; Huang, Rothwell, Edwards, e Chen, 2008). Inoltre,
questo fenomeno di modificazione dell’eccitabilità non è presente nei casi di
dolore cronico nocicettivo, suggerendo circuiti e meccanismi di funzionamento
differenti (Schwenkreis et al., 2010).
Un’altra teoria che cerca di spiegare gli effetti analgesici della TMS prende
in considerazione le scariche corollarie. Le scariche corollarie sono copie dei
comandi motori. Vengono inviate alle aree del cervello che non si occupano del
movimento specifico per informarle dell’imminenza di quest’ultimo. Uno studio del
2016 (Brasil-Neto) ipotizza che il dolore neuropatico derivi dal mismatch fra le
scariche corollarie, il feedback visivo e la propriocezione causato da una plasticità
maladattativa. A conferma di questa ipotesi, uno studio riporta la comparsa di
dolore in soggetti sani a cui viene indotta sperimentalmente una incongruenza
sensorimotoria (McCabe, Haigh, Halligan, e Blake, 2005). Inoltre, è stato visto
come la stimolazione delle aree motorie causi un’illusione di movimento, la quale
è spiegabile tramite le scariche corollarie (Christensen et al., 2010). Quindi, a
livello terapeutico, l’effetto analgesico della TMS potrebbe essere dovuto alla
modulazione della produzione delle scariche corollarie da parte di M1 (Wurtz e
Sommer, 2004). Allo stesso modo, l’effetto analgesico in seguito a stimolazione
della DLPFC potrebbe derivare dallo stesso principio o dalla modulazione della
funzione di monitoraggio delle incongruenze sensorimotorie che questa zona
sembra avere (Fink et al., 1999).
3.2 Effetti sulle aree lontane
Diverse aree, sia profonde che corticali, subiscono l’effetto indiretto della
TMS tramite connessioni con le aree stimolate (Kobayashi e Pascual-Leone,
2003). Le fibre nervose stimolate, in base alle loro caratteristiche e
all’orientamento geometrico, possono generare impulsi sia antidromici che
ortodromici (Di Lazzaro et al., 2011). Ad esempio, la stimolazione di M1 può
modulare l’attività delle zone M1 e S1 controlaterali tramite connessioni cortico-
corticali (Mochizuki et al., 2004).
Un numero elevato di evidenze sono a sostegno dell’ipotesi che la
stimolazione di M1 può modulare anche l’attività di aree cerebrali profonde
implicate nell’elaborazione delle sensazioni dolorose. Queste aree comprendono
sia i circuiti relativi al controllo top-down della percezione del dolore che quelli
coinvolti negli aspetti affettivi e cognitivi (Brasil-Neto, 2016). Sebbene le evidenze
che si andranno ad esporre derivino dagli impianti epidurali di stimolazione, sono
diverse le prove che i meccanismi analgesici siano, almeno in parte, in comune
(Galhardoni et al., 2015). Innanzitutto, vi sono effetti inibitori sui neuroni
nocicettivi talamici e spinali (García-Larrea et al., 1999). È stato dimostrato che
la stimolazione di M1 porta un’attivazione antidromica della via talamocorticale
(Tsubokawa, Katayama, Yamamoto, Hirayama, e Koyama, 1991) e che
quest’ultima, per avere effetti analgesici, deve essere intatta (Ohn et al., 2012).
A sua volta, l’attivazione di questa via ha ripercussioni sul tronco encefalico e
quindi sul midollo spinale, determinando una modulazione top-down del dolore
(Lefaucheur, André-Obadia, et al., 2014). Inoltre, l’aumento del flusso ematico in
aree legate agli aspetti emozionali del dolore (talamo, corteccia cingolata
anteriore, corteccia orbitofrontale) dimostra come la stimolazione indiretta possa
influenzare anche l’esperienza emozionale del dolore (García-Larrea et al.,
1999). Infine, vi è una riduzione dei recettori µ-oppioidi in M1, DLPFC, nella
corteccia cingolata anteriore e nella sostanza grigia periacqueduttale, che
sembra correlare con il sollievo dal dolore (Lamusuo et al., 2017; Nahmias,
Debes, de Andrade, Mhalla, e Bouhassira, 2009). Quest’ultimo fenomeno
suggerisce l’idea che gli effetti analgesici della TMS siano determinati dal rilascio
di oppioidi endogeni (Figura 3.1). Ad avvalorare questa ipotesi, la
somministrazione di naloxone, un antagonista dei recettori oppioidi, diminuisce
gli effetti analgesici della TMS su M1 e sulla PFC (Taheri et al., 2017). Oltre ad
indicare un ruolo dei recettori degli oppioidi endogeni, questo risultato suggerisce
che gli effetti terapeutici della stimolazione delle due aree derivino da meccanismi
simili (Galhardoni et al., 2015).
Figura 3.1. Schema di funzionamento del sistema analgesico
degli oppiacei della sostanza grigia periacqueduttale. Tratto da
Conclusioni
L’efficacia della TMS per il trattamento del DCN è ben lungi dall’essere
dimostrata. L’assenza di studi di buona qualità, indicata dalla rassegna di
O’Connell et al. (2018), non permette di trarre conclusioni certe, ma suggerisce
la necessità di limitare l’uso della TMS al solo ambito di ricerca. Questo allo scopo
di poter generare evidenze non influenzate da variabili interferenti e di poter
distinguere quali effetti analgesici siano causati dalla stimolazione TMS in sé e
quali dall’effetto placebo. Al contrario, gli studi non randomizzati, con un
campione ridotto, senza gruppo di controllo o intervalli adeguati nei crossover,
che non prevedono procedure in doppio-cieco introducono dei bias che risultano
particolarmente significativi (Klein et al., 2015). Va sottolineato che l’utilizzo di
una stimolazione sham non adeguata rende impossibile creare studi TMS in
singolo o in doppio-cieco (O’Connell et al., 2018). Inoltre, la mancata indicazione
di tutti i parametri del protocollo TMS usato rende impossibile la riproducibilità dei
risultati e l’interpretazione degli eventuali effetti analgesici ottenuti.
Alcuni accorgimenti potrebbero aiutare la risoluzione dei problemi di
riproducibilità e qualità appena descritti. Il posizionamento della bobina grazie ad
un sistema automatico di navigazione basato su dati anatomici ridurrebbe al
minimo l’errore umano e permetterebbe di stimolare con precisione l’area target
(Klein et al., 2015). Gli stessi dati potrebbero essere usati come guida per
l’applicazione degli elettrodi per la stimolazione elettrica epidurale della corteccia
motoria (Lefaucheur, Mhalla, et al., 2014). Tuttavia, i costi sarebbero
particolarmente elevati, data la necessità di immagini MRI. Un altro fattore da
tenere in considerazione è l’utilizzo di una TMS placebo (descritta nel Capitolo 2)
perfettamente credibile e posta nella stessa struttura della TMS reale. Questo
permetterebbe la creazione di esperimenti in doppio-cieco. Diverse TMS placebo
economiche e portatili, come l’eSham system (Borckardt et al., 2008), sono in
fase di collaudo. È necessario sottolineare che altre forme di TMS placebo che
prevedono l’uso di una TMS reale con un orientamento o una posizione diversi
hanno due gravi difetti. Innanzitutto, vi è una modifica a livello visivo che
suggerisce tanto al paziente quanto allo sperimentatore una differenza. Ma
soprattutto, risulta impossibile, date le limitate conoscenze a riguardo, prevedere
e conoscere in anticipo gli effetti della stimolazione dell’area “fasulla”, i quali
potrebbero essere simili a quelli dell’area indagata. Allo stesso modo,
capovolgere la TMS o direzionarla lontano dallo scalpo potrebbe comunque
avere effetti sulla corteccia a causa dei campi magnetici che circondano la bobina
(Lisanby, Gutman, Luber, Schroeder, e Sackeim, 2001). Dato il numero elevato
di elementi e variabili del protocollo di stimolazione a cui prestare attenzione, un
forte miglioramento si avrebbe dall’utilizzo di operatori TMS con una formazione
specifica (Lefaucheur, André-Obadia, et al., 2014).
A complicare l’interpretazione degli effetti analgesici della TMS va
considerato che le evidenze sono quasi totalmente di natura empirica. La
comprensione dei meccanismi sottostanti, come suggerito dalla rassegna di
Lefaucheur et al. (2014), è un elemento essenziale alla comprensione
dell’efficacia della TMS per il DCN. Attualmente la maggior parte delle ipotesi si
basa su studi con dolore acuto sperimentale o sulle conseguenze a lungo termine
della stimolazione elettrica epidurale della corteccia motoria. Nonostante i
meccanismi sottostanti si siano rivelati simili, va considerato che la mancanza di
informazioni, sia sugli effetti del DCN che della TMS sul sistema nervoso, non
permette di determinare quale modificazione neurobiologica abbia portato
effettivamente un ipotetico beneficio.
Diverse tecnologie possono essere applicate agli studi che coinvolgono la
TMS per meglio comprenderne i meccanismi e aumentarne l’efficacia. Il
posizionamento della bobina tramite sistema di navigazione può migliorare
ulteriormente tramite l’uso di software specifici (Fox, Buckner, White, Greicius, e
Pascual-Leone, 2012) che permettono di predire l’area corticale che sarà attivata
dalla stimolazione. Anche questa informazione viene estrapolata dall’MRI.
Inoltre, vi sono due tecniche che permettono di determinare le connessioni di
materia bianca fra le aree corticali e sottocorticali e quindi prevedere la
propagazione della stimolazione. La prima è la trattografia mediante risonanza
magnetica (Lefaucheur, André-Obadia, et al., 2014), la quale permette di scoprire
le connessioni strutturali, mentre la seconda è la risonanza magnetica funzionale
a riposo. Quest’ultima permette di determinare, grazie a variazioni spontanee a
riposo nell’ossigenazione del sangue, i vari network cerebrali (Fox et al., 2012).
Per concludere, un disegno sperimentale di alta qualità, unito all’utilizzo di
tecnologie adeguate, è l’unico modo per ottenere evidenze certe relative
all’efficacia della TMS come terapia per il DCN.
Bibliografia
Ahdab, R., Ayache, S. S., Brugières, P., Farhat, W. H., e Lefaucheur, J. P.
(2016). The Hand Motor Hotspot is not Always Located in the Hand Knob:
A Neuronavigated Transcranial Magnetic Stimulation Study. Brain
Akyuz, G., e Kenis, O. (2014). Physical therapy modalities and rehabilitation
techniques in the management of neuropathic pain. American Journal of
Physical Medicine and Rehabilitation, Vol. 93, pp. 253–259.
Amunts, K., e Zilles, K. (2015). Architectonic Mapping of the Human Brain
beyond Brodmann. Neuron, Vol. 88, pp. 1086–1107.
Anastassiou, C. A., Perin, R., Markram, H., e Koch, C. (2011). Ephaptic
coupling of cortical neurons. Nature Neuroscience, 14, 217. Retrieved from
André-Obadia, N., Mertens, P., Lelekov-Boissard, T., Afif, A., Magnin, M., e
Garcia-Larrea, L. (2014). Is Life better after motor cortex stimulation for
pain control? Results at long-term and their prediction by preoperative
rTMS. Pain Physician, 17(1), 53–62. Retrieved from
André-Obadia, N., Peyron, R., Mertens, P., Mauguière, F., Laurent, B., e
Garcia-Larrea, L. (2006). Transcranial magnetic stimulation for pain control.
Double-blind study of different frequencies against placebo, and correlation
with motor cortex stimulation efficacy. Clinical Neurophysiology, 117(7),
Asmundson, G. J. G., e Katz, J. (2009). Understanding the co-occurrence of
anxiety disorders and chronic pain: State-of-the-art. Depression and
Badariah Ab Aziz, C., e Hayati Ahmad, A. (2006). The role of the thalamus in
modulating pain. Malaysian Journal of Medical Sciences, Vol. 13, pp. 11–
18.
Berry, P., Chapman, R., Katz, J., Covington, E., Dahl, J., Miaskowski, C., e
McLean, M. (2001). Pain : Current understanding of assessment,
management and treatments. In National Pharmaceutical Council.
Assessment-Management-and-Tr..
Blumberg, H., e Jänig, W. (1984). Discharge pattern of afferent fibers from a
3959(84)90111-8
Borckardt, J. J., Smith, A. R., Reeves, S. T., Madan, A., Shelley, N., Branham,
R., … George, M. S. (2009). A pilot study investigating the effects of fast
left prefrontal rTMS on chronic neuropathic pain. Pain Medicine, 10(5),
Borckardt, J. J., Walker, J., Branham, R. K., Rydin-Gray, S., Hunter, C.,
Beeson, H., … George, M. S. (2008). Development and evaluation of a
portable sham transcranial magnetic stimulation system. Brain Stimulation,
Brasil-Neto, J. P. (2016). Motor Cortex Stimulation for Pain Relief: Do Corollary
Discharges Play a Role? Frontiers in Human Neuroscience, 10(June), 1–6.
Breivik, H., Collett, B., Ventafridda, V., Cohen, R., e Gallacher, D. (2006).
Survey of chronic pain in Europe: Prevalence, impact on daily life, and
treatment. European Journal of Pain, 10(4), 287–333.
Christensen, M. S., Lundbye-Jensen, J., Grey, M. J., Vejlby, A. D., Belhage, B.,
e Nielsen, J. B. (2010). Illusory sensation of movement induced by
repetitive transcranial magnetic stimulation. PLoS ONE, 5(10).
Ciampi De Andrade, D., Mhalla, A., Adam, F., Texeira, M. J., e Bouhassira, D.
(2014). Repetitive transcranial magnetic stimulation induced analgesia
depends on N-methyl-d-aspartate glutamate receptors. Pain, 155(3), 598–
Cogné, M., Gil-Jardiné, C., Joseph, P.-A., Guehl, D., e Glize, B. (2017). Seizure
induced by repetitive transcranial magnetic stimulation for central pain:
Adapted guidelines for post-stroke patients. Brain Stimulation, 10(4), 862–
Cohen, S. P., e Mao, J. (2014). Neuropathic pain: Mechanisms and their clinical
Colloca, L., Ludman, T., Bouhassira, D., Baron, R., Dickenson, A. H., Yarnitsky,
D., … Finnerup, N. B. (2017). Neuropathic pain Luana. Nat Re v Dis
Costigan, M., Scholz, J., e Woolf, C. (2009). Neuropathic Pain: A Maladaptive
Response of the Nervous System to Damage. Annual Review of
Neuroscience, 32(1), 1–32.
Costigan, M., e Woolf, C. (2000). Pain: Molecular mechanisms. Journal of Pain,
Covington, E. C. (2000). The biological basis of pain. International Review of
Psychiatry, Vol. 12, pp. 128–147.
Cruccu, G. (2007). Treatment of painful neuropathy. Current Opinion in
Neurology, Vol. 20, pp. 531–535.
Cruccu, G., Aziz, T. Z., Garcia-Larrea, L., Hansson, P., Jensen, T. S.,
Lefaucheur, J. P., … Taylor, R. S. (2007). EFNS guidelines on
neurostimulation therapy for neuropathic pain. European Journal of
1331.2007.01916.x
Cruccu, G., Garcia-Larrea, L., Hansson, P., Keindl, M., Lefaucheur, J. P.,
Paulus, W., … Attal, N. (2016). EAN guidelines on central neurostimulation
therapy in chronic pain conditions. European Journal of Neurology, 23(10),
Cruccu, G., e Truini, A. (2009). Tools for Assessing Neuropathic Pain. PLoS
Devor, M. (2006). Sodium channels and mechanisms of neuropathic pain.
Journal of Pain, 7(1 SUPPL.), S3.
Di Lazzaro, V., Dileone, M., Pilato, F., Capone, F., Musumeci, G., Ranieri, F., …
Profice, P. (2011). Modulation of motor cortex neuronal networks by rTMS:
comparison of local and remote effects of six different protocols of
stimulation. Journal of Neurophysiology, 105(5), 2150–2156.
Fink, G. R., Marshall, J. C., Halligan, P. W., Frith, C. D., Driver, J., Frackowiak,
R. S. J., e Dolan, R. J. (1999). The neural consequences of conflict
between intention and the senses. Brain, 122(3), 497–512.
Foulkcs, J., e Smith, K. (2016). The management of pain reviewed. In Nursing
Fox, M. D., Buckner, R. L., White, M. P., Greicius, M. D., e Pascual-Leone, A.
(2012). Efficacy of transcranial magnetic stimulation targets for depression
is related to intrinsic functional connectivity with the subgenual cingulate.
Biological Psychiatry, 72(7), 595–603.
Fukuoka, T., Tokunaga, A., Kondo, E., e Noguchi, K. (2000). The role of
neighboring intact dorsal root ganglion neurons in a rat neuropathic pain
model. Progress in Pain Research and Management, 16, 137–146.
Galhardoni, R., Correia, G. S., Araujo, H., Yeng, L. T., Fernandes, D. T.,
Kaziyama, H. H., … De Andrade, D. C. (2015). Repetitive transcranial
magnetic stimulation in chronic pain: A review of the literature. Archives of
Physical Medicine and Rehabilitation, 96(4), S156–S172.
Gamboa, O. L., Antal, A., Moliadze, V., e Paulus, W. (2010). Simply longer is
not better: Reversal of theta burst after-effect with prolonged stimulation.
Experimental Brain Research, 204(2), 181–187.
García-Larrea, L., Peyron, R., Mertens, P., Gregoire, M. C., Lavenne, F., Le
Bars, D., … Laurent, B. (1999). Electrical stimulation of motor cortex for
pain control: a combined PET-scan and electrophysiological study. Pain,
83(2), 259–273. Retrieved from
Garland, E. L. (2012). Pain Processing in the Human Nervous System. A
Selective Review of Nociceptive and Biobehavioral Pathways. Primary
Care - Clinics in Office Practice, Vol. 39, pp. 561–571.
Goudra, B., Shah, D., Balu, G., Gouda, G., Balu, A., Borle, A., e Singh, P.
(2017). Repetitive transcranial magnetic stimulation in chronic pain: A
meta-analysis. Anesthesia: Essays and Researches, 11(3), 751.
Gu, J. G., Albuquerque, C., Lee, C. J., e MacDermott, A. B. (1996). Synaptic
strengthening through activation of Ca2+-permeable AMPA receptors.
Gustin, S. M., Peck, C. C., Cheney, L. B., Macey, P. M., Murray, G. M., e
Henderson, L. A. (2012). Pain and Plasticity: Is Chronic Pain Always
Associated with Somatosensory Cortex Activity and Reorganization?
Journal of Neuroscience, 32(43), 14874–14884.
Hallett, M. (2000). Transcranial magnetic stimulation and the human brain.
Hansson, P. T., Attal, N., Baron, R., e Cruccu, G. (2009). Toward a definition of
pharmacoresistant neuropathic pain. European Journal of Pain, 13(5), 439–
Higgins, J., e Green, S. (2011). Cochrane Handbook for Systematic Reviews of
Interventions Version 5.1.0. The Cochrane Collaboration. Tratto da The
Hirayama, A., Saitoh, Y., Kishima, H., Shimokawa, T., Oshino, S., Hirata, M., …
Yoshimine, T. (2006). Reduction of intractable deafferentation pain by
navigation-guided repetitive transcranial magnetic stimulation of the
primary motor cortex. Pain, 122(1–2), 22–27.
Hoeft, F., Wu, D. A., Hernandez, A., Glover, G. H., e Shimojo, S. (2008).
Electroncally switchable sham transcranial magnetic stimulation (TMS)
Holsheimer, J., Lefaucheur, J. P., Buitenweg, J. R., Goujon, C., Nineb, A., e
Nguyen, J. P. (2007). The role of intra-operative motor evoked potentials in
the optimization of chronic cortical stimulation for the treatment of
neuropathic pain. Clinical Neurophysiology, 118(10), 2287–2296.
Houdayer, E., Degardin, A., Cassim, F., Bocquillon, P., Derambure, P., e
Devanne, H. (2008). The effects of low- and high-frequency repetitive TMS
on the input/output properties of the human corticospinal pathway.
Experimental Brain Research, 187(2), 207–217.
Houzé, B., Bradley, C., Magnin, M., e Garcia-Larrea, L. (2013). Changes in
sensory hand representation and pain thresholds induced by motor cortex
stimulation in humans. Cerebral Cortex, 23(11), 2667–2676.
Huang, Y. Z., Rothwell, J. C., Edwards, M. J., e Chen, R. S. (2008). Effect of
physiological activity on an NMDA-dependent form of cortical plasticity in
human. Cerebral Cortex, 18(3), 563–570.
Hudson, L. J., Bevan, S., Wotherspoon, G., Gentry, C., Fox, A., e Winter, J.
(2001). VR1 protein expression increases in undamaged DRG neurons
after partial nerve injury. European Journal of Neuroscience, 13(11), 2105–
Jodoin, M., Rouleau, D., Larson-Dupuis, C., Gosselin, N., e De Beaumont, L.
(2018). The clinical utility of repetitive transcranial magnetic stimulation in
reducing the risks of transitioning from acute to chronic pain in traumatically
injured patients. Progress in Neuro-Psychopharmacology and Biological
Psychiatry, 87(February 2017), 322–331.
Jonas, W. B., Crawford, C., Colloca, L., Kriston, L., Linde, K., Moseley, B., e
Meissner, K. (2018). Are Invasive Procedures Effective for Chronic Pain? A
Klein, M. M., Treister, R., Raij, T., Pascual-Leone, A., Park, L., Nurmikko, T., …
Oaklander, A. L. (2015). Transcranial magnetic stimulation of the brain:
Guidelines for pain treatment research. Pain, 156(9), 1601–1614.
Kobayashi, M., e Pascual-Leone, A. (2003). Transcranial magnetic stimulation
in neurology. Lancet Neurology, Vol. 2, pp. 145–156.
Koechlin, H., Coakley, R., Schechter, N., Werner, C., e Kossowsky, J. (2018).
The role of emotion regulation in chronic pain: A systematic literature
review. Journal of Psychosomatic Research, Vol. 107, pp. 38–45.
Kohno, T., Ji, R. R., Ito, N., Allchorne, A. J., Befort, K., Karchewski, L. A., e
Woolf, C. (2005). Peripheral axonal injury results in reduced μ opioid
receptor pre- and post-synaptic action in the spinal cord. Pain, 117(1–2),
Krames, E. S., Hunter Peckham, P., Rezai, A. R., e Aboelsaad, F. (2009). What
Is Neuromodulation? In Neuromodulation (Vol. 1, pp. 3–8).
Kumar, B., Kalita, J., Kumar, G., e Misra, U. K. (2009). Central poststroke pain:
A review of pathophysiology and treatment. Anesthesia and Analgesia,
Kumar, K., Wilson, J. R., Taylor, R. S., e Gupta, S. (2008). Complications of
spinal cord stimulation, suggestions to improve outcome, and financial
impact. Journal of Neurosurgery: Spine, 5(3), 191–203.
Lamusuo, S., Hirvonen, J., Lindholm, P., Martikainen, I. K., Hagelberg, N.,
Parkkola, R., … Jääskeläinen, S. K. (2017). Neurotransmitters behind pain
relief with transcranial magnetic stimulation – positron emission
tomography evidence for release of endogenous opioids. European Journal
of Pain (United Kingdom), 21(9), 1505–1515.
Lefaucheur, J. P., André-Obadia, N., Antal, A., Ayache, S. S., Baeken, C.,
Benninger, D. H., … Garcia-Larrea, L. (2014). Evidence-based guidelines
on the therapeutic use of repetitive transcranial magnetic stimulation
(rTMS). Clinical Neurophysiology, 125(11), 2150–2206.
Lefaucheur, J. P., Drouot, X., Ménard-Lefaucheur, I., Keravel, Y., e Nguyen, J.
P. (2006). Motor cortex rTMS restores defective intracortical inhibition in
chronic neuropathic pain. Neurology, 67(9), 1568–1574.
Lefaucheur, J. P., Drouot, X., e Nguyen, J. P. (2001). Interventional
neurophysiology for pain control: Duration of pain relief following repetitive
transcranial magnetic stimulation of the motor cortex. Neurophysiologie
Lefaucheur, J. P., Ménard-Lefaucheur, I., Goujon, C., Keravel, Y., e Nguyen, J.
P. (2011). Predictive value of rTMS in the identification of responders to
epidural motor cortex stimulation therapy for pain. Journal of Pain, 12(10),
Lefaucheur, J. P., Mhalla, A., Chalah, M. A., Mylius, V., e Ayache, S. S. (2014).
Analgesic effects of navigated motor cortex rTMS in patients with chronic
neuropathic pain. Clinical Neurophysiology, 125, S316.
Lefaucheur, J. P., e Picht, T. (2016). The value of preoperative functional
cortical mapping using navigated TMS. Neurophysiologie Clinique, Vol. 46,
Lima, M. C., e Fregni, F. (2008). Motor cortex stimulation for chronic pain:
Systematic review and meta-analysis of the literature. Neurology, Vol. 70,
Lisanby, S. H., Gutman, D., Luber, B., Schroeder, C., e Sackeim, H. A. (2001).
Sham TMS: Intracerebral measurement of the induced electrical field and
the induction of motor-evoked potentials. Biological Psychiatry, 49(5), 460–
Lockwood, P. L., Iannetti, G. D., e Haggard, P. (2013). Transcranial magnetic
stimulation over human secondary somatosensory cortex disrupts
perception of pain intensity. Cortex, 49(8), 2201–2209.
Massey, P. V., e Bashir, Z. I. (2007). Long-term depression: multiple forms and
implications for brain function. Trends in Neurosciences.
McCabe, C. S., Haigh, R. C., Halligan, P. W., e Blake, D. R. (2005). Simulating
sensory-motor incongruence in healthy volunteers: Implications for a
cortical model of pain. Rheumatology, 44(4), 509–516.
McMahon, S. B., e Wall, P. D. (1984). Receptive fields of rat lamina 1 projection
cells move to incorporate a nearby region of injury. Pain, 19(3), 235–247.
Merskey, H., e Bogduk, N. (1994). IASP Terminology - IASP. Retrieved from
Classification of Chronic Pain, Second Edition, IASP Task Force on
pain.org/terminology?navItemNumber=576
Mochizuki, H., Terao, Y., Okabe, S., Furubayashi, T., Arai, N., Iwata, N. K., …
Ugawa, Y. (2004). Effects of motor cortical stimulation on the excitability of
contralateral motor and sensory cortices. Experimental Brain Research,
Molinari, E., Castelnuovo, G., Cugno, S., Forni, V., Rovaris, D., Cuzziol, P., …
Castelnuovo, G. (2010). I sistemi di classificazione del dolore. In M. Enrico
e C. Giancula (Eds.), Psicologia clinica del dolore (pp. 15–23).
Nahmias, F., Debes, C., de Andrade, D. C., Mhalla, A., e Bouhassira, D. (2009).
Diffuse analgesic effects of unilateral repetitive transcranial magnetic
stimulation (rTMS) in healthy volunteers. Pain, 147(1–3), 224–232.
Neugebauer, V. (2015). Amygdala pain mechanisms. Handbook of
662-46450-2_13
Nickel, F. T., Seifert, F., Lanz, S., e Maihöfner, C. (2012). Mechanisms of
neuropathic pain. European Neuropsychopharmacology, 22(2), 81–91.
Noguchi, K., Dubner, R., De Leon, M., Senba, E., e Ruda, M. A. (1994).
Axotomy induces preprotachykinin gene expression in a subpopulation of
dorsal root ganglion neurons. Journal of Neuroscience Research, 37(5),
O’Connell, N. E., Wand, B. M., Marston, L., Spencer, S., e Desouza, L. H.
(2018). Non-invasive brain stimulation techniques for chronic pain.
Cochrane Database of Systematic Reviews.
Ohn, S. H., Chang, W. H., Park, C. H., Kim, S. T., Lee, J. Il, Pascual-Leone, A.,
e Kim, Y. H. (2012). Neural correlates of the antinociceptive effects of
repetitive transcranial magnetic stimulation on central pain after stroke.
Neurorehabilitation and Neural Repair, 26(4), 344–352.
Onesti, E., Gabriele, M., Cambieri, C., Ceccanti, M., Raccah, R., Di Stefano, G.,
… Inghilleri, M. (2013). H-coil repetitive transcranial magnetic stimulation
for pain relief in patients with diabetic neuropathy. European Journal of
2149.2013.00320.x
Ong, W. Y., Stohler, C. S., e Herr, D. R. (2019). Role of the Prefrontal Cortex in
Pain Processing. Molecular Neurobiology, 56(2), 1137–1166.
eid=doi:10.1007%2Fs12035-018-1130-
9eatitle=Role+of+the+Prefrontal+Cortex+in+Pain+Processingestitle=Mol.+
Neurobiol.etitle=Molecular+Neurobiologyevolume=56eissue=2espage=113
7eepage=1166eaulast=Ongeaufirst=Wei-Yieauinit=W.-Y.eaufull=Ong+W.-
Y.ecoden=MONBEeisbn=epages=1137-
1166edate=2019eauinit1=Weauinitm=-Y
Pascual-leone, A., Valls-solé, J., Wassermann, E. M., e Hallett, M. (1994).
Responses to rapid-rate transcranial magnetic stimulation of the human
motor cortex. Brain, 117(4), 847–858.
Patel, A. S., Farquharson, R., Carroll, D., Moore, A., Phillips, C. J., Taylor, R.
S., e Barden, J. (2012). The Impact and Burden of Chronic Pain in the
Workplace: A Qualitative Systematic Review. Pain Practice, Vol. 12, pp.
Pleger, B., Tegenthoff, M., Ragert, P., Förster, A. F., Dinse, H. R., Schwenkreis,
P., … Maier, C. (2005). Sensorimotor returning in complex regional pain
syndrome parallels pain reduction. In Annals of Neurology (Vol. 57).
Pommier, B., Quesada, C., Fauchon, C., Nuti, C., Vassal, F., e Peyron, R.
(2018). Added value of multiple versus single sessions of repetitive
transcranial magnetic stimulation in predicting motor cortex stimulation
efficacy for refractory neuropathic pain. Journal of Neurosurgery, 1–12.
Portenoy, R. (1989). Mechanisms of clinical pain. Observations and
speculations. Neurologic Clinics, 7(2), 205–230. Retrieved from
Portenoy, R. (2006a). Basic mechanisms. In RK Portenoy e R. Kanner (Eds.),
0142(197602)37:2+<999::aid-cncr2820370803>3.0.co;2-r
Portenoy, R. (2006b). Presentazione. In S. Mercadante (Ed.), Il dolore -
Valutazione, diagnosi e trattamento (pp. IX–X). Milano: Masson.
Raja, S., Meyer, R., e Kingkamp, M. (1999). Peripheral neural mechanisms of
nociception. In Wall P and Melzac R, 1999(1), 11–58.
Randic, M., Jiang, M., e Cerne, R. (1993). Long-term potentiation and long-term
depression of primary afferent neurotransmission in the rat spinal cord. The
Journal of Neuroscience, 13(12), 5228–5241.
Rollnik, J. D., Wüstefeld, S., Däuper, J., Karst, M., Fink, M., Kossev, A., e
Dengler, R. (2002). Repetitive transcranial magnetic stimulation for the
treatment of chronic pain - A pilot study. European Neurology, 48(1), 6–10.
Roth, Y., Amir, A., Levkovitz, Y., e Zangen, A. (2007). Three-dimensional
distribution of the electric field induced in the brain by transcranial magnetic
Neurophysiology, 24(1), 31–38.
Rothkegel, H., Sommer, M., e Paulus, W. (2010). Breaks during 5 Hz rTMS are
essential for facilitatory after effects. Clinical Neurophysiology, 121(3), 426–
Salter, M. (2005). Cellular Signalling Pathways of Spinal Pain Neuroplasticity as
Targets for Analgesic Development. Current Topics in Medicinal Chemistry,
Saitoh, Y., Hirayama, A., Kishima, H., Oshino, S., Hirata, M., Kato, A., e
Yoshimine, T. (2006). Stimulation of primary motor cortex for intractable
deafferentation pain. Acta Neurochirurgica, Supplementum, (99), 57–59.
Saitoh, Y., Hirayama, A., Kishima, H., Shimokawa, T., Oshino, S., Hirata, M., e
Yoshimine, T. (2007). Reduction of intractable deafferentation pain due to
spinal cord or peripheral lesion by high-frequency repetitive transcranial
magnetic stimulation of the primary motor cortex. Journal of Neurosurgery,
Sampson, S. M., Kung, S., McAlpine, D. E., e Sandroni, P. (2011). The use of
slow-frequency prefrontal repetitive transcranial magnetic stimulation in
refractory neuropathic pain. Journal of ECT, 27(1), 33–37.
Schwenkreis, P., Scherens, A., Rönnau, A. K., Höffken, O., Tegenthoff, M., e
Maier, C. (2010). Cortical disinhibition occurs in chronic neuropathic, but
not in chronic nociceptive pain. BMC Neuroscience, 11.
Shimizu, T., Hosomi, K., Maruo, T., Goto, Y., Shimokawa, T., Haruhiko, K., e
Saitoh, Y. (2018). Repetitive transcranial magnetic stimulation accuracy as
a spinal cord stimulation outcome predictor in patients with neuropathic
pain. Journal of Clinical Neuroscience, 53, 100–105.
Siebner, H. R., e Rothwell, J. (2003). Transcranial magnetic stimulation: New
insights into representational cortical plasticity. Experimental Brain
Simone, D. A., Sorkin, L. S., Oh, U., Chung, J. M., Owens, C., LaMotte, R. H., e
Willis, W. D. (1991). Neurogenic hyperalgesia: central neural correlates in
responses of spinothalamic tract neurons. Journal of Neurophysiology,
Sparing, R., Hesse, M. D., e Fink, G. R. (2010). Neuronavigation for transcranial
magnetic stimulation (TMS): Where we are and where we are going.
Taheri, A., Lajevardi, M., Emami, S., Shabani, S., e Sharifi, H. (2017).
Commentary: Non-invasive Brain Stimulation, a Tool to Revert Maladaptive
Plasticity in Neuropathic Pain. Frontiers in Human Neuroscience, 11(July),
Thielscher, A., e Kammer, T. (2004). Electric field properties of two commercial
Neurophysiology, 115(7), 1697–1708.
Treister, A. K., Hatch, M. N., Cramer, S. C., e Chang, E. Y. (2017). Demystifying
Poststroke Pain: From Etiology to Treatment. PM and R, 9(1), 63–75.
Treister, R., Lang, M., Klein, M. M., e Oaklander, A. L. (2013). Non-invasive
Transcranial Magnetic Stimulation (TMS) of the Motor Cortex for
Neuropathic Pain—At the Tipping Point? Rambam Maimonides Medical
Tsang, A., Von Korff, M., Lee, S., Alonso, J., Karam, E., Angermeyer, M. C., …
Watanabe, M. (2008). Common Chronic Pain Conditions in Developed and
Developing Countries: Gender and Age Differences and Comorbidity With
Depression-Anxiety Disorders. Journal of Pain, 9(10), 883–891.
Tsubokawa, T., Katayama, Y., Yamamoto, T., Hirayama, T., e Koyama, S.
(1991). Treatment of Thalamic Pain by Chronic Motor Cortex Stimulation.
Pacing and Clinical Electrophysiology, 14(1), 131–134.
Turk, D., e Okifuji, A. (2001). Pain terms and taxonomies of pain. In L. J, B. J, e
B. S (Eds.), Bonica’s Management of Pain (pp. 16–25). Philadelphia:
Lippincott Williams and Wilkins.
Wood, J. N. (2010). Nerve Growth Factor and Pain. New England Journal of
Woolf, C. (1983). Evidence for a central component of post-injury pain
hypersensitivity. Nature, 306(5944), 686–688.
Woolf, C. J. (1989). Recent advances in the pathophysiology of acute pain.
British Journal of Anaesthesia, 63(2), 139–146.
Woolf, C., e Mannion, R. J. (1999). Neuropathic pain: Aetiology, symptoms,
mechanisms, and management. Lancet, Vol. 353, pp. 1959–1964.
Woolf, C., e Thompson, S. W. N. (1991). The induction and maintenance of
central sensitization is dependent on N-methyl-d-aspartic acid receptor
activation; implications for the treatment of post-injury pain hypersensitivity
Wurtz, R. H., e Sommer, M. A. (2004). Identifying corollary discharges for
movement in the primate brain. Progress in Brain Research, 144, 47–60.
Xiao, X., e Zhang, Y. Q. (2018). A new perspective on the anterior cingulate
cortex and affective pain. Neuroscience and Biobehavioral Reviews, Vol.